---
title: Guida allo stile del wiki
description: 
published: true
date: 2020-05-04T22:40:16.308Z
tags: documentation, wiki
---

# Guida allo stile del wiki

## Linee Guida Generali
La seguente sezione offre linee guida sia per la composizione delle frasi, sia per l'uso della sintassi.
Segui queste linee guida per assicurarti che il tono dei tuoi documenti sia coerente con quello del resto della documentazione di OpenMandriva.

### Composizione

#### Voce
Per le istruzioni e le regole usa la *voce attiva*, presenta con confidenza al lettore senza sembrare troppo esigente.
L'uso della voce attiva fornisce una direzione chiara. Dice al lettore ciò che fare e da i risultati sperati.
La voce attiva lascia al lettore l'impressione che un'autore sia dietro al lavoro scritto.

#### Evita la voce passiva a meno che non sia necessario
La *voce passiva* è completamente corretta dal punto di vista grammaticale, però è una barriera per la comprensione da parte del lettore.
La voce passiva inverte la struttura della frase convenzionale. Muove il verbo e il complemento oggetto nella prima parte della frase e posiziona il soggetto nella seconda parte della frase. Spesso una semplice revisione della struttura della frase basta per trasformare una frase passiva in una attiva.
Le frasi passive lunghe e complesse devono spesso essere lette più volte prima che il lettore ne capisca completamente il significato.

`ATTIVA: Scegli una password forte per migliorare la sicurezza personale.`

`PASSIVA: La sicurezza personale è migliorata dalla selezione di una password forte.`

#### Contesto

Evita di scrivere fuori contesto.
Aderisci attentamente ciò di cui tratta il documento, capitolo, sezione e paragrafo.
Usa referenze appropriate, struttura i documenti in modo che nuove parti vengano costruite su quelle vecchie.
Evita che il lettore salti qualcosa per mettere le parti in un contesto.
Fornisci dei link ad altra documentazione se il lettore dovesse avere bisogno di ulteriori chiarimenti.

#### Enfasi

L'enfasi è molto efficace quando non è usata frequentemente.
Usa metodi di enfasi come il grassetto, la sottolineatura o il testo obliquo per attirare l'attenzione su un termine specifico.
Usa esortazioni per evidenziare materiale rilevante.
Un'altra maniera accettabile per enfatizzare un punto è variare la formazione della frase o la scelta delle parole.
I migliori autori di documentazione pianificano l'uso dell'enfasi, applicandola con costanza in tutto il documento.

#### Precisione e Esattezza

La precisione e l'esattezza fanno la diffenza in un documento.
Questo assioma comprende sia la precisione tecnica che la precisione letterale.
Scegli parole dopo aver tenuto in considerazione più situazioni d'uso possibili. Per esempio "vai a" non è preciso come "clicca", però "clicca" potrebbe non essere accurato per tutti i tipi di interfaccia. Il termine "seleziona" è corretto in ogni situazione con precisione sufficiente.
Non preoccuparti troppo nel tentare di coprire tutte le potenziali situazioni d'uso. Il fatto di coprire casi rari allunga il documento senza motivo e il lettore nel frattempo perde la concentrazione.

#### Tempo Verbale

Il tempo verbale è il tempo nel quale il linguaggio prende forma.
Ci sono tre tipi principali di tempo verbale: passato, presente e futuro. Seleziona un tempo appropriato a cui il documento deve aderire.
Per quanto riguarda la documentazione tecnica usa il tempo presente ovunque sia possibile usarlo.
Mantenere lo stesso tempo verbale per ogni frase in un documento è vitale perchè esso sia chiaro.
Usa sempre lo stesso tempo verbale per la spiegazione di tutte le fasi di una procedura.

## Utilizzo

### Contrazioni

Evita di usare contrazioni, la combinazione di due parole con un apostrofo che rimpiazza una o più lettere.
Le contrazioni riducono la leggibilità dei documenti e rendono la traduzione più difficile.
Culture e lingue diverse potrebbero interpretare le contrazioni in maniera differente e questa confusione è in contrasto con lo scopo del progetto Documentazione di OpenMandriva.

### Pronomi

I pronomi sono parole che una lingua usa per sostituire certi nomi in una frase.
I buoni scrittori devono trovare un punto d'equilibrio tra il ripetere troppe volte una frase nominale e usare i pronomi per sostituire i nomi. Una regola generale per preservare la chiarezza è quella di non ripetera mai la sostituzione dei nomi con pronomi in due frasi consecutive.
I lettori di documentazione tecnica devono avere dei riferimenti costanti a quale sia il soggetto esatto a cui l'autore si sta riferendo. L'uso eccessivo di pronomi può portare il lettore a dover indovinare il soggetto a cui una frase si sta riferendo.
Questi presupposti riducono l'efficacia della documentazione.

Evita la maggior parte dei pronomi personali nella documentazione, inclusi i seguenti:
* Pronomi personali soggetto ("Io", "lui", "lei", "noi", "voi")
* Pronomi personali oggetto ("mi", "le", "gli", "ci")
* Pronomi personali possessivi ("mio", "suo", "nostro")

Evita anche:
* Pronomi rafforzativi come "lui stesso" o "tu fattelo da solo"
* Resisti all'uso eccessivo di "tu", "tuo" e "di qualcuno"

Occasionalmente certe situazioni richiedono l'utilizzo del pronome "tu" e forme affini perchè la frase risulti chiara.
Mantenere l'uso della voce attiva è fondamentale per evitare i pronomi personali. "Tu" e "tuo" sono parole appropriate per indicare azione o possesso da parte del lettore.
I pronomi indefiniti come "questo" o "quello" senza nulla davanti rendono difficile per il lettore seguire ciò che l'autore intende esprimere.
Favorisci la scrittura di una frase con un nome preciso quando possibile invece di utilizzare parole vaghe come "questo", "quello" e affini.

`SCORRETTO: Edita i tuoi file di configurazione di yum per usare mirror più vicini geograficamente. Questo ti permette di aggiornare il tuo sistema più velocemente.`

`CORRETTO: Edita i file di configurazione di yum per usare mirror geograficamente vicini in modo da aggiornare il sistema più rapidamente.`

Quando si eliminano i pronomi indefiniti una frase lunga e farraginosa potrebbe essere causata da troppe proposizioni.
Usa pronomi indefiniti per spezzare frasi lunghe per migliorare la chiarezza, ma fornisci sempre degli antecedenti appropriati.

`SCORRETTO: Stai al passo con gli aggiornamenti raccomandati per il tuo sistema operativo in modo da migliorare le funzionalità delle applicazioni, rimuovere rischi di sicurezza e risolvere automaticamente problemi di prestazione risolti a partire da segnalazioni di bug.`

`CORRETTO: Stai al passo con gli aggiornamenti per il tuo sistema operativo.
Questi aggiornamenti migliorano le funzionalità delle applicazioni, rimuovono rischi di sicurezza e aggiustano  automaticamente i problemi di performance aggiustati a partire da segnalazioni di bug.`

### Formazione della frase

Scrivi frasi che siano il più corte possibile.
Eliminare parole non necessarie è vitale per rafforzare il significato.
Ci sono svariate trappole per gli scrittori di documentazione tecnica con il risultato di lunghe frasi.

#### Discorso Indiretto

Il discorso indiretto si riferisce all'uso di "quello" per attribuire un affermazione, fatto o sentimento in una frase senza l'uso di un punto di domanda.
Nella scrittura normale indebolisce le affermazioni di fatto.
Gli scrittori di documentazione possono migliorare l'impatto delle frasi rimuovendo "quello" e "quale".

`SCORRETTO: Mandriva è un sistema operativo open source che è fonte per tanti altri progetti opensource.`

`CORRETTO: Mandriva è un sistema operativo open source fonte di molti altri progetti open source.`

#### Altre Combinazioni di Parole non Necessarie

Evita l'utilizzo di parole non necessarie come la parola "quindi" seguita da una fare con il se.
Quando una frase inizia con "se", alla fine della frase metti una virgola e completa la frase con un'affermazione.

`SCORRETTO: Se un client e-mail non riceve o manda messaggi, quindi controlla sotto il menù file e verifica che la modalità "Lavoro Offline" non sia selezionata.`

`CORRETTO: Se un client e-mail non riceve o manda messaggi, controlla sotto il menù file e verifica che la modalità "Lavoro Offline" non sia  selezionata.`

Tante parole che usiamo nella conversazione quotidiana riducono l'impatto su materiali stampati perchè "lasciano una via d'uscita".
Queste sono parole che precedono verbi e nomi per minimizzare l'influenza della frase. Questa non è una lista esaustiva ma, scrittori di documentazione responsabili ridurrebbero l'utilizzo di queste parole e di altre parole di natura simile.

#### Evita le Parole Inutili che Riducono l'impatto
Le seguenti parole minimizzano l'impatto del verbo o predicato nominale in una frase.
Altre parole entrano anch'esse in questa categoria, ma questa breve lista ha lo scopo di aiutare coloro che scrivono la documentazione a eliminare queste parole dal loro modo di scrivere: **dovrebbe, potrebbe, forse, qualche, tanti, la maggior parte, pochi, in quache maniera, possibilmente, può occasionalmente e frequentemente**.

#### Variazioni alla Frase
Per avere l'impatto più forte, tieni la prima e l'ultima frase di un paragrafo il più corte possibile.
Cambiare la lunghezza della frase all'interno di un paragrafo e lungo l'intero documento tiene alta l'attenzione del lettore.
Un fatto corto e semplice è facile da capire e usare per analizzare la materia della frase successiva.
Non c'è nulla di male nell'usare frasi più lunghe per spiegare idee e concetti complessi. Prova ad utilizzare una semplice frase riassuntiva alla fine di ogni paragrafo per dare ai lettori un piccolo ripasso delle informazioni importanti.
Una breve frase finale accompagna il lettore alla sezione successiva.

#### Lettere Maiuscole
Nelle frasi metti la maiuscola alla prima parola.
Non iniziare frasi con un comando, pacchetto o opzione.

`SCORRETTO: <code>smolt</code> fornisce il profiling dell'hardware.`

`CORRETTO: Il pacchetto <code>smolt</code> fornisce il profiling dell'hardware.`

ùùùùùùùùùùùùùùùù



#### Punteggiatura
La punteggiatura è un componente cruciale per la comprensione del testo.
Una virgola messa al posto sbagliato oppure un segno di punteggiatura possono cambiare interamente il significato della frase.
I segni di punteggiatura sono i fissaggi nella cassetta degli attrezzi dello scrittore. I lettori sono abbituati ai regolari chiodi e viti, come virgole e punti. Inizia a usare segni di punteggiatura non comuni come punto e virgola, puntini di sospensione o quei segni non familiari e il lettore probabilmente si distrarrà facilmente.
Segni di punteggiatura complessi non sono universali e ostacolano gli sforzi per tradurre la documentazione di OpenMandriva.

Riduci al minimo l'utilizzo di questi segni di punteggiatura nella documentazione:
* Parentesi
Per compensare riformula la frase, oppure rompila in due pensieri completamente diversi.
* Punto e virgola 
Buoni da usare solo se due pensieri sono correlati, devono essere collegati per chiarezza o per rimuovere il bisogno di utilizzare una congiunzione.
* Due Punti
Se c'è una lista con più di tre elementi, usa un elenco puntato per facilitare la comprensione.
* Puntini di Sospensione
Non usarli per motivi di enfasi stilistica... solo per dare rilievo a una continuazione indefinita del contenuto in un esempio.
* Punti Esclamativi
Nella scrittura tecnica sono accettati solo per segnalare un pericolo e non per dare enfasi a qualcosa.
* E Commerciale
Le parole "and" o "e" devono essere scritte per intero, questo carattere si può utilizzare solo se parte di un comando da digitare nel computer.
* Slashes
Non usare gli slash come versione accorciata di "lui o lei" usando lui/lei, usa invece le parole "e", "o" oppure "entarambi". Gli slash sono comunemente utilizzati nei percorsi dei file e usarli in altro modo potrebbe creare confusione.

## Altre Domande sulla Scrittura
Ogni scrittore incontra i suoi ostacoli. Diventa difficile metter in una frase qualcosa, oppure le parole "non suonano bene".
Per questo motivo il progetto OpenMandriva è un lavoro di squadra. Contatta gli scrittori della documentazione nella mailing list o nella chat per aiutarli con le parole oppure con la forma del testo.
Un altro trucco professionale che gli scrittori usano quotidianamente è quello di stare lontani dal progetto per qualche tempo. Prenditi una pausa dalla scrittura del documento. Ritornare su un punto critico con occhi freschi è spesso ciò che serve per superare gli ostacoli nella scrittura.

Lo scopo generale del Progetto di Documentazione di OpenMandriva è quello di fornire assistenza agli utenti di OpenMandriva in un linguaggio facile da capire.
Non devi scrivere per impressionare un professore di italiano, oppure per mostrare la tua destrezza in una determinata materia. Frasi corte, definizioni frequenti di termini strani e link a pagine di aiuto aggiuntive sono gli aiuti preferiti dalla nostra audience.
Scrivi con il tuo obiettivo in mente e la tua documentazione sarà la più visitata dagli utenti che hanno bisogno di risposte.


*Crediti:
Tratto da* [Fedora Project Style Guide](http://Fedoraproject.org/wiki/Docs_Project_Style_Guide_-_General_Guidelines)

----
## Stile specifico per il wiki di OpenMandriva
Leggi anche [OpenMandriva wiki specific style guide](/en/doc/omawiki-style-guide)


